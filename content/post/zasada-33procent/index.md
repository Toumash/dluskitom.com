---
title: "Zasada 33% - czyli jak się rozwijać"
date: 2019-10-10T16:27:30+02:00
publishDate: "2019-10-10T17:17:22+02:00"
draft: false
---

W jaki sposób optymalnie się rozwijać? Dużo osób zadaje sobie trud, by codziennie czytać książki, codziennie robić jakiś rozwijający projekt. Sam przez to przechodziłem i do tych ludzi mam jedno pytanie: czy to nie jest droga do wypalenia?
Czy przypadkiem codzienne grindowanie tych samych tematów nie jest najszybszą drogą do zniszczenia psychicznego przy projekcie?
A co jeśli istniałaby prosta zasada, która nie tylko cię rozwinie, ale także przyśpieszy twój rozwój i pomoże innym się rozwinąć?
Mam tutaj na myśli zasadę 33%. Poznałem ją ostatnio na TED talku. 

## Zasada

Zasada podzielona jest 3 części po 33% twojego czasu.

### Pierwsze 33% swojego czasu

Poświęcasz je na kontakty na twoim poziomie - czyli z pracy, znajomi. Wszyscy są na równi, typowa relacja kumpli. Nie trzeba tutaj nic tłumaczyć, po prostu żyjesz jak żyłeś.

### Drugie 33% poświęcasz na **Mentoring**.

Skoro robisz samemu projekty, albo próbujesz je robić to oznacza, że masz coś wartościowego do zaoferowania od siebie samego. Najlepsza rada jaką można dać osobie, która chce coś szybko przyswoić: "Zacznij tego uczyć". Jeśli uczysz kolege przykładowo pierwszego języka programowania, choć sam go nie umiesz, to będziesz miał ogromną motywację by się go nauczyć, żeby utrzymać tytuł eksperta w jego oczach. 
Nie tylko nauczysz kolege, ale samemu także się rozwiniesz. Kto wie, może kiedyś ten człowiek się odwdzięczy?
Każda taka inwestycja jest warta rozpatrzenia - nigdy nie wiadomo co możemy zyskać komuś pomagając :)

### Ostatnie 33% 

Ostanią część czasu poświęcasz w życiu na ludzi lepszych w wybranej kategorii od samego Ciebie.


Zawsze jest ktoś lepszy w którejść dziedzinie od Ciebie. Jeśli jest to programowanie, to możesz zdobyć mentora, spotykać się z seniorami, robić mastermindy, chodzić albo zorganizować koło programistyczne na swojej uczelni, czy w pracy. Większość programistów raczej szuka wyzwań - stąd niektórzy często zmieniają pracę, bo **życie/programowanie bez wyzwań prowadzi do znudzenia**.

W kolejnych postach ten temat będzie ponownie poruszany, aby pokazać jaką ściezkę można przejść stawiając przed sobą prosty cel - mentoring.

## Inne postrzeganie tej zasady 

W jaki sposób inni postrzegają tę zasadę znajdziesz u źródła - od człowieka który mnie zainspirował. [link ⭐](https://www.youtube.com/watch?v=7bB_fVDlvhc)